<div dir="rtl">

<h1>مستندات راه‌اندازی یک کامپیوتر Hackintosh</h1>
<p>برای شروع راه‌اندازی کامپیوتر Hackintosh می‌توانید به<a href="https://github.com/OneArtist/BuildHackintoshPC/wiki"> بخش Wiki</a> در این پروژه مراجعه و کار ساخت هکینتاش را آغاز کنید.</p>
<p>برای انجام دادن این پروژه حتماً باید با توجه به سخت‌افزار پیشنهادی در <a href="https://github.com/OneArtist/BuildHackintoshPC/wiki/Hardware">بخش سخت‌افزار</a> یک کانفیک مناسب را اسمبل کنید.</p>
<p>&nbsp;</p>
<h2>کاربرد پذیری</h2>
<p>این پروژه به شکل تفریحی آغاز شد اما کم‌کم جنبه‌ی کاملاً تخصصی به خود گرفت. در ابتدا هدف فقط تجربه‌ی macOS روی PC بود اما به مرور اهدافی مانند کاربردپذیری برای عکاسان، موزیسین‌ها و برنامه‌نویسان را شامل شد.</p>
<p>مدت‌زمان تحقیق، کانفیگ و راه‌اندازی macOS روی این سخت‌افزار به شکل پاره‌وقت و گاهی برای مقاطعی تمام وقت، تقریباً ۲ سال می‌باشد.</p>
<p>&nbsp;</p>
<h2>پایداری فعلی پروژه</h2>
<p>درحال حاضر پروژه به شکل مناسبی پایدار و قابل اطمینان است، تا لحظه‌ی نگارش این راهنما هیچ باگ یا مشکلی رویت نشده، هرچند که احتمال وجود مشکل یا باگ رد نمی‌شود، اما با توجه به عمومی شدن این پروژه و کمک سایر برنامه‌نویسان و افراد علاقمند می‌توان هرگونه مشکل احتمالی را به شکل مشارکتی رفع و به سیستمی تماماً پایدار رسید.</p>
<p>&nbsp;</p>
<h2>آیا این پروژه رایگان است؟</h2>
<p>بله، شما می‌توانید به رایگان از مستندات و فایل‌های این پروژه برای راه‌اندازی یک هکینتاش برای خود و یا دیگران استفاده کنید، البته می‌توانید یه شکل داوطلبانه/اختیاری هزینه‌ای را به عنوان حمایت مالی به صاحب این پروژه اهدا کنید.</p>
<p>&nbsp;</p>
<h2>چه سخت‌افزاری در این پروژه استفاده شده</h2>
<p>این مورد در بخش سخت‌افزار به تفصیل توضیح داده شده است، اما با توجه به وضیعت نابه‌سامان اقتصاد ایران، سخت‌افزار مورد استفاده در این پروژه به گونه‌ای انتخاب شده که هزینه و قدرت مناسبی ارائه دهد، البته طیف وسیعی از قطعات در این پروژه پشتیبانی می‌شوند که رنج وسیعی از بودجه مالی و قدرت پردازشی را شامل می‌شود.</p>
<p>&nbsp;</p>
<h2>آیا می‌توان از مستندات این پروژه برای نصب macOS روی لپ‌تاپ یا سخت‌افزاری دیگر استفاده کرد؟</h2>
<p>به صورت تکنیکال بله می‌توان از اکثر بخش‌های این پروژه به دلیل اشتراکات زیاد استفاده کرد، اما چون سخت‌افزار لپ‌تاپ تا حدودی متفاوت از سخت‌افزار مورد استفاده در این پروژه می‌باشد، بهتر است به دنبال راهنما و یا آموزش مناسب با سخت‌افزار لپ‌تاپ/کامپیوتر خود باشید.</p>
<p>&nbsp;</p>
<h2>آیا می‌توانم آپدیت‌های رسمی ارائه شده برای macOS را نصب کنم؟</h2>
<p>بله شما به راحتی می‌توانید سیستم‌عامل خود را به شکل رسمی و بدون دردسر به روزرسانی کنید. البته درنسخه‌های مختلف macOS باید فایل کانفیگ را کمی تغییر دهید، برای مثال اگر بخواهید مستقیماً از macOS Mojave به macOS Catalina آپگرید کنید، باید در فایل کانفیگ تغییراتی در بخش پچ درایور USB اعمال کنید، که به سادگی و صرف زمان کم می‌توان آن را انجام داد. البته کماکان به روزرسانی‌های یک نسخه از سیستم‌عامل نیازی به تغییر در فایل کانفیگ نخواهد داشت، برای مثال آپدیت از نسخه‌ی ۱۰.۱۵.۵ به ۱۰.۱۵.۶ و آپدیت‌های بعد از آن در macOS Catalina نیاز به هیچ‌گونه پچ یا تغییر در فایل کانفیگ ندارد و این در مورد macOS HighSierra و macOS Mojave نیزصادق است.</p>
<p>&nbsp;</p>
<h2>آیا می‌توانم در این کامپیوتر از macOS Big Sur استفاده کنم؟</h2>
<p>بله به زودی مستندات نصب و راه‌اندازی macOS Big Sur آماده و در این پروژه قرار خواهند گرفت، البته من به عنوان صاحب و مدیر این پروژه سعی می‌کنم تا ارائه‌ی وضعیت پایدار، روی macOS Big Sur کار کنم. دوستان علاقمند هم می‌توانند با من در زمینه‌ی توسعه و رفع باگ در این پروژه همکاری کنند که در مستندات و بخش مربوط به همکاری، تمامی موارد لازم را ذکر خواهم کرد.</p>
<p>برای مشاهده‌ی توضیحات تکمیلی می‌توانید به <a href="https://github.com/OneArtist/BuildHackintoshPC/wiki/About">این بخش</a> مراجعه کنید.</p>

</div>
